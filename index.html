<!DOCTYPE html>
<html lang="en">
    <meta charset="UTF-8">
    <meta name="viewport" content="width=device-width, initial-scale=1.0">
    <title>PTT Gallery</title>
    <style>
        body {
            font-family: "Times New Roman", Times, serif;
            line-height: 1.5;
            margin: 0 auto;
            text-align: justify;
            max-width: 210mm;
            padding: 20px;
            text-align: justify;
        }

        h1 {
            font-weight: bold;
            text-align: center;
            margin: 20px 0;
        }
        h2 {
            font-weight: bold;
            margin: 18px 0;
        }

        p {
            text-indent: 40px;
            margin: 10px 0;
            margin-bottom: 10px;
        }

        p strong {
            text-indent: 0;
        }
        br{
            margin-bottom: 1px;
        }
</style>
    <body>
    <h1>ข้อกำหนดการใช้บริการ</h1>
    <p>ยินดีต้อนรับสู่แพลตฟอร์ม VSPACE ภายใต้เว็บไซต์ <a href="https://vspacebyptt.com/">https://vspacebyptt.com/</a> (เว็บไซต์) และ/หรือ แอปพลิเคชัน VSPACE '(ซึ่งต่อไปนี้เรียกว่า "VSPACE")' กรุณาอ่านเงื่อนไขและข้อกำหนดเหล่านี้โดยละเอียด ข้อกำหนดการใช้บริการต่อไปนี้เป็นข้อตกลงการใช้งานระบบการให้บริการแกลเลอรีเสมือนจริง โดยจะบังคับกับการใช้งาน การเข้าถึง และการใช้บริการ VSPACE ซึ่งเป็นของบริษัท ปตท. จำกัด '(มหาชน)(ซึ่งต่อไปนี้เรียกว่า “บริษัทฯ”)'</p>
    <p>พันธกิจของ VSPACE คือการเป็นแพลตฟอร์มที่เป็นสื่อกลางเพื่อให้ท่านสามารถแสดงผลงานศิลปะใด ๆ ของท่าน ให้แก่ผู้ใช้งานรายอื่นได้โดยตรง หรือเพื่อให้ท่านสามารถเข้าชมผลงานศิลปะใด ๆ ของผู้ใช้งานรายอื่น ๆ ได้โดยตรง (ซึ่งต่อไปนี้รวมเรียกว่า “บริการ”) บริษัทฯ ขอสงวนสิทธิที่จะเปลี่ยนแปลง ปรับปรุง ระงับ หรือยกเลิกบริการใด ๆ หรือทั้งหมดของบริษัทฯ ได้ โดยเป็นไปตามดุลยพินิจของบริษัทฯ และข้อกำหนดที่เกี่ยวข้อง</p>
    <p>ด้วยการเข้าถึง และ/หรือ การใช้บริการ VSPACE ท่านจำเป็นที่จะต้องผูกพันในข้อกำหนดการใช้บริการนี้ รวมถึงข้อกำหนดของบริการอื่นใดของบริษัทฯ ที่เกี่ยวข้องทั้งหมดเท่านั้น ท่านจึงจะสามารถเข้าใช้บริการ VSPACE ได้ ท่านยืนยันว่าท่านมีความเข้าใจอย่างสมบูรณ์และตกลงผูกพันตามข้อกำหนดดังกล่าว รวมถึงยอมรับและรับทราบว่าบริษัทฯ อาจแก้ไข เพิ่มเติมข้อกำหนดการใช้บริการฉบับนี้ โดยเป็นดุลยพินิจของบริษัทฯ แต่เพียงผู้เดียว ทั้งนี้ บริษัทฯ จะแจ้งการแก้ไข เพิ่มเติมดังกล่าวให้ท่านทราบล่วงหน้าบน VSPACE หรือโดยวิธีการอื่นใดตามที่บริษัทฯ อาจกำหนดเป็นครั้งคราว </p>
    <h2>1.คำนิยาม</h2>
    เว้นแต่จะกำหนดไว้เป็นอย่างอื่น <br>
    <strong>"กฏหมายที่ใช้บังคับ"</strong>หมายถึง พระราชบัญญัติ กฎหมาย รวมถึงตามที่มีการแก้ไขเพิ่มเติมหรือตราใหม่ หรือตามที่มีการแก้ไขเปลี่ยนแปลงเป็นครั้งคราวโดยบทบัญญัติอื่น ๆ (ไม่ว่าก่อนหน้าหรือภายหลังจากวันที่ข้อกำหนดการใช้บริการนี้มีผลใช้บังคับ) และให้หมายความรวมถึงพระราชบัญญัติ กฎหมาย หรือบทบัญญัติที่ตราขึ้นแทน (ไม่ว่าจะมีการแก้ไขเปลี่ยนแปลงหรือไม่) และพระราชกฤษฎีกา กฎกระทรวง กฎ ประกาศ ตราสาร คำสั่ง หรือกฎหมายลูกหรือกฎระเบียบอื่น ๆ ตลอดจนแนวปฏิบัติขององค์กรกำกับดูแล คำสั่งที่เป็นทางการ นโยบาย การพิจารณาตัดสินหรือการตีความโดยเจ้าหน้าที่ของรัฐ ของหน่วยงานของรัฐที่เกี่ยวข้อง ซึ่งมีผลบังคับไม่ว่าในปัจจุบันหรือในเวลาใด <br>
    <strong>"เครื่องหมายการค้า"</strong>หมายถึง เครื่องหมายการค้า เครื่องหมายบริการ ชื่อทางการค้า และโลโก้ ที่ใช้และแสดงอยู่บน VSPACE ไม่ว่าจดทะเบียนแล้วหรือ ยังไม่ได้จดทะเบียน และเป็นของบริษัทฯ หรือของบุคคลภายนอกคนใดก็ตาม<br>
    <strong>"ทรัพย์สินทางปัญญา"</strong>หมายถึง สิทธิบัตร เครื่องหมายการค้าไม่ว่าจดทะเบียนหรือไม่ได้จดทะเบียนลิขสิทธิ์ รวมถึงคำขอจดทะเบียนสิทธิบัตร เครื่องหมายการค้า หรือลิขสิทธิ์ และสิทธิที่จะยื่นขอจดทะเบียนสิทธิบัตร เครื่องหมายการค้า หรือลิขสิทธิ์ในส่วนใดของโลก การค้นพบ การสร้างสรรค์ การประดิษฐ์ การปรับปรุง หรือการดัดแปลงหรือการเพิ่มเติมใด ๆ ในการประดิษฐ์ ข้อมูลที่เป็นความลับ ความรู้แห่งวิธีการ (know-how) และการศึกษาวิจัยใด ๆ เกี่ยวกับสิ่งที่กล่าวมาข้างต้น ชื่อธุรกิจ แบรนด์ สัญลักษณ์ เครื่องหมาย การออกแบบไม่ว่าจดทะเบียนได้หรือไม่ ธรรมสิทธิ์ กรรมสิทธิ์และสิทธิใด ๆ ในทำนองเดียวกันไม่ว่าในประเทศใด<br>
    <strong>"เนื้อหา"</strong>หมายถึง เนื้อหา ข้อความ เสียง หรือภาพ รวมถึงแต่ไม่จำกัดเพียง การออกแบบ ภาพวาดและสิ่งพิมพ์ ไม่ว่าจะอยู่ในรูปแบบหรือสื่อใด ๆ ซึ่งรวมถึงแต่ไม่จำกัดเพียง วิดีโอ และรูปถ่าย<br>
    <strong>"บัญชีผู้ใช้งาน"</strong>หมายถึง บัญชีที่สร้างขึ้นเพื่อให้ท่านสามารถใช้บริการ จัดการบัญชีผู้ใช้งาน รวมถึงการพิสูจน์และยืนยันตัวตน และเพื่อเชื่อมโยงไปยังการใช้บริการต่าง ๆ ของบริษัทฯ "ผู้สร้างสรรค์ผลงาน" หมายถึง (ก) เจ้าของสิทธิในทรัพย์สินทางปัญญา กรรมสิทธิ์ และผลประโยชน์ในเนื้อหา หรือ (ข) บุคคลซึ่งได้รับสิทธิ การอนุญาต และการอนุญาตให้ใช้สิทธิที่จำเป็นจากศิลปินหรือบุคคลซึ่งเป็นเจ้าของสิทธิในทรัพย์สินทางปัญญา กรรมสิทธิ์ และผลประโยชน์ในเนื้อหา อีกทั้งได้รับการยอมรับและได้นำผลงานขึ้นสู่ VSPACE ในฐานะผู้สร้างสรรค์ผลงานของ VSPACE เป็นครั้งคราว<br>
    <strong>"หน่วยงานของรัฐ"</strong>หมายถึง รัฐบาล หรือหน่วยงานของรัฐ หน่วยงานหรือองค์กรกึ่งรัฐบาล (รวมถึงแต่ไม่จำกัดเพียงหน่วยงานกำกับดูแลซึ่งถูกจัดตั้งขึ้นตามกฎหมาย) “เอกสารข้อมูล" หมายถึง หน้าเว็บเพจทั้งหลายบน VSPACE รวมทั้งข้อสนเทศ ภาพ ลิงค์ เสียง กราฟฟิก วิดีโอ ซอฟต์แวร์ แอพพลิเคชั่น และเอกสาร ข้อมูลอื่น ๆ ที่แสดงอยู่หรือจัดไว้รวมกันบน VSPACE และการทำงาน หรือบริการที่ให้ไว้บน VSPACE<br>
    <h2>2.คุณสมบัติผู้ใช้งาน</h2>
    <p><br>
        2.1 หากท่านเป็นบุคคลธรรมดา ท่านต้องเป็นบุคคลที่บรรลุนิติภาวะแล้ว และมีอำนาจและ/หรือ ความสามารถตามกฎหมายอย่างสมบูรณ์ ที่จะตกลงตามข้อกำหนดการใช้บริการนี้ทั้งหมด หรือ <br>
        2.2 หากท่านยังไม่บรรลุนิติภาวะ ท่านยืนยันว่า ท่านได้รับความยินยอมจากผู้ปกครองตามกฎหมายของท่าน และบุคคลดังกล่าวยอมรับเงื่อนไขในข้อกำหนดการใช้บริการนี้ทั้งหมดและรับผิดชอบต่อ https://vsapcebyptt.com
        (ก) การกระทำการใด ๆ ของท่านบน VSPACE <br>
        (ข) ค่าบริการใด ๆ ที่เกี่ยวข้องกับการใช้บริการใด ๆ หรือการซื้อสินค้าหรือบริการใด ๆ ของท่าน และ <br>
        (ค) การยอมรับและปฏิบัติตามเงื่อนไขข้อกำหนดการใช้บริการนี้ของท่าน หากท่านไม่ได้รับความยินยอมจากผู้ปกครองตามกฎหมายของท่าน ท่านจะต้องหยุดการเข้าถึง และ/หรือ ใช้บริการ VSPACE หรือ <br>
        2.3 หากท่านเป็นนิติบุคคล ท่านต้อง <br>
        (ก) เป็นผู้แทนที่มีอำนาจหรือผู้รับมอบอำนาจของนิติบุคคล ซึ่งมีอำนาจกระทำการแทนและผูกพันนิติบุคคลดังกล่าว และ <br>
        (ข) มีอำนาจโดยสมบูรณ์ และได้ดำเนินการทั้งปวง (ไม่ว่าจะเป็นการดำเนินการในทางบริษัทฯ หรือการดำเนินการโดยประการอื่นใด) ตามกฎหมายที่ใช้บังคับ ซึ่งจำเป็นต่อการตกลงยอมรับข้อกำหนดการใช้บริการนี้ในนามของนิติบุคคล โดยนิติบุคคลจะต้องดำเนินการลงทะเบียนใช้บริการตามขั้นตอนและวิธีการที่บริษัทฯ กำหนด <br>
        2.4 ท่านมิได้เป็นบุคคลที่อยู่ภายใต้บังคับแห่งข้อจำกัด (ไม่ว่าจะเป็นข้อจำกัดโดยประการอื่นใด) เกี่ยวกับอำนาจ หรือความสามารถที่จะเข้าทำธุรกรรมโดยผลแห่งกฎหมาย และท่านต้องมีอำนาจและสิทธิที่จะตกลงตามข้อกำหนดการใช้บริการนี้โดยไม่เป็นการฝ่าฝืนข้อตกลงอื่นใด หรือ ในกรณีที่เกี่ยวข้องเอกสารการจัดตั้งและเอกสารการมอบอำนาจของท่าน <br>
        2.5 ท่านได้รับอนุญาตให้ใช้สิทธิที่เกี่ยวข้องกับการใช้บริการของ VSPACE ได้โดยจำกัด ท่านไม่สามารถโอน หรืออนุญาตช่วงให้แก่ผู้อื่นได้ ดังนั้น ท่านตกลงจะใช้บริการของ VSPACE ในลักษณะเป็นการส่วนตัวหรือภายในนิติบุคคล (ในกรณีที่ผู้ใช้งานเป็นนิติบุคคล และ/หรือบุคคลที่มีอำนาจโดยชอบซึ่งกระทำการเพื่อและในนามของนิติบุคคลดังกล่าว) เท่านั้น<br>
        2.6 การเข้าถึง และ/หรือ ใช้ส่วนที่มีการใช้รหัสป้องกัน และ/หรือ รักษาความปลอดภัยของ VSPACE และ/หรือ การใช้บริการ จะจำกัดไว้สำหรับลูกค้าที่มีบัญชีผู้ใช้งานเท่านั้น ท่านต้องไม่เข้าใช้หรือพยายามเข้าใช้ส่วนดังกล่าวของ VSPACE และ/หรือ บริการ เข้าไปยังข้อมูลส่วนอื่นใดที่มีการป้องกันโดยไม่ได้รับอนุญาตผ่านทางช่องทางใด ๆ ที่บริษัทฯ ไม่ได้เจตนาเปิดให้ใช้สำหรับการใช้งานโดยเฉพาะของท่าน การฝ่าฝืนข้อกำหนดนี้อาจเป็นความผิดตามพระราชบัญญัติว่าด้วยการกระทำความผิดเกี่ยวกับคอมพิวเตอร์ พ.ศ. 2550 
    </p>
    <h2>3.การลงทะเบียนบัญชีผู้ใช้งาน</h2>
    <p><br>
        3.1 ท่านจะต้องสร้างบัญชีผู้ใช้งานขึ้นผ่านแพลตฟอร์ม VSPACE โดยท่านจะต้องดำเนินการดังกล่าวด้วยตัวเอง และท่านจะต้องให้ข้อมูลที่ถูกต้องตามความจริง เป็นปัจจุบัน และสมบูรณ์แก่บริษัทฯ เพื่อที่จะใช้บริการของ VSPACE บริษัทฯ ขอสงวนสิทธิที่จะขอข้อมูล และ/หรือ เอกสารเพิ่มเติมจากท่าน <br>
        3.2 ท่านจะต้องสร้างบัญชีผู้ใช้งานสำหรับการใช้บริการ VSPACE ซึ่งให้บริการจัดการบัญชีผู้ใช้งาน การแสดงตนและยืนยันตัวตนลูกค้า ทั้งนี้ ในการใช้บริการ VSPACE ท่านได้ตกลงยอมรับข้อกำหนดการใช้บริการของ VSPACE ด้วยทุกกรณี <br>
        3.3 ท่านสามารถสร้างบัญชีผู้ใช้งานได้เพียง 1 บัญชีเท่านั้น การเปิดบัญชีผู้ใช้เกินกว่าที่ บริษัทฯ กำหนด ถือเป็นการละเมิดข้อกำหนดการใช้บริการนี้ <br>
        3.4 ในระหว่างการลงทะเบียน ท่านจะต้องเลือกชื่อผู้ใช้งานและรหัสผ่าน โดยชื่อผู้ใช้งานของท่านต้องไม่ละเมิดสิทธิของบุคคลอื่น ซึ่งรวมถึงชื่อและทรัพย์สินทางปัญญาของบุคคลอื่น และต้องไม่ละเมิดหลักจริยธรรมใด ๆ อย่างไรก็ดี การอนุมัติชื่อผู้ใช้งานและรหัสผ่านสงวนสิทธิให้เป็นดุลยพินิจของบริษัทฯ แต่เพียงผู้เดียว และบริษัทฯ ขอสงวนสิทธิในการพิจารณาไม่อนุมัติการเปิดบัญชีผู้ใช้งาน ให้กับผู้ใช้งานที่ให้ข้อมูล หรือเป็นเอกสารหลักฐานไม่ถูกต้อง ไม่ครบถ้วนสมบูรณ์ หรือไม่ดำเนินการให้ครบถ้วนตามขั้นตอนที่บริษัทฯ กำหนดหรือร้องขอ หรือไม่ผ่านการตรวจสอบจากบริษัทฯ หรือกรณีอื่นใดตามที่บริษัทฯ เห็นสมควร 3.5 ท่านตกลงจะเปลี่ยนรหัสผ่านของท่านเป็นครั้งคราว และจะต้องเก็บรักษาชื่อผู้ใช้งานและรหัสผ่านที่เลือกไว้เป็นความลับ และรหัสผ่านจะต้องป้อนในพื้นที่ที่กำหนดใน VSPACE เท่านั้น ท่านจะต้องรับผิดชอบต่อความปลอดภัย และกิจกรรมใด ๆ ทั้งหมดที่เกิดขึ้นภายใต้บัญชีผู้ใช้งานและรหัสผ่านของท่านทั้งสิ้น และท่านจะรับผิดชอบแต่เพียงผู้เดียว หากเกิดความสูญเสียหรือเสียหายที่เกิดขึ้นกับท่าน ผู้ใช้งานรายอื่นใน VSPACE หรือบุคคลอื่นใดที่ได้รับความสูญเสียหรือเสียหาย ซึ่งเป็นผลจากการขาดการดูแลความปลอดภัยของรหัสผ่านของท่าน หากท่านพบว่ามีการใช้รหัสผ่านหรือบัญชีผู้ใช้งานของท่านที่ไม่ได้รับอนุญาตหรือละเมิดความมั่นคงปลอดภัยอื่นใด โปรดแจ้งบริษัทฯ โดยทันทีที่ [….] <br>
        3.6 ข้อตกลงระหว่างท่านและบริษัทฯ จะมีผลต่อเมื่อท่านได้รับอีเมลยืนยันที่ส่งโดยบริษัทฯ หลังจากการลงทะเบียนของท่าน การลงทะเบียนสำหรับนิติบุคคลจะกระทำได้โดยบุคคลธรรมดาที่ได้รับมอบอำนาจเท่านั้น <br>
        3.7 บัญชีผู้ใช้งานที่ไม่มีค่าใช้จ่ายกับ VSPACE เป็นบัญชีผู้ใช้งานที่ไม่มีกำหนดระยะเวลา บัญชีผู้ใช้งานสามารถยกเลิกโดยฝ่ายใดฝ่ายหนึ่งได้ตลอดเวลาและโดยไม่ต้องแจ้งให้ทราบล่วงหน้า หากท่านต้องการระงับและยกเลิกบัญชีผู้ใช้งานของท่านกับ VSPACE ให้ดำเนินการโดย […] ทั้งนี้ หากท่านดำเนินการระงับและยกเลิกบัญชีผู้ใช้งานแล้ว ท่านจะไม่สามารถใช้บริการ VSPACE และบริการอื่นใดที่เกี่ยวข้องกับบริการ VSPACE ได้อีก <br>
        3.8 ท่านรับทราบและตกลงว่าบริษัทฯ อาจเข้าถึง จัดการ และ/หรือ เปิดเผยข้อมูลบัญชีผู้ใช้งานและเนื้อหาของท่านได้หากจำเป็น โดยเป็นไปตามกฎหมายที่บังคับใช้ คำสั่งศาล หน่วยงานของรัฐ หน่วยงานที่มีอำนาจ หรือเหตุผลที่ชอบด้วยกฎหมายอื่นใด <br>
        3.9 บริษัทฯ อาจร้องขอให้ท่านอัพเดทข้อมูลของท่าน หรือยกเลิกชื่อผู้ใช้งาน และ/หรือ รหัสผ่านทันทีในเวลาใด ๆ โดยดุลยพินิจของบริษัทฯ แต่เพียงผู้เดียว โดยไม่ต้องให้เหตุผลหรือบอกกล่าวล่วงหน้า และไม่ต้องรับผิดชอบในความสูญเสียใด ๆ ที่ท่านได้รับ หรือท่านเป็นฝ่ายทำให้เกิดขึ้น หรือเกิดขึ้นหรือเกี่ยวข้องกับหรือโดยเหตุผลของคำขอหรือการยกเลิกดังกล่าว <br>
        3.10 ท่านตกลงและรับทราบว่าการใช้บริการ VSPACE และ/หรือ การเข้าถึงใด ๆ ใน VSPACE และข้อสนเทศ ข้อมูล หรือการสื่อสารใด ๆ ที่อ้างอิงถึงชื่อผู้ใช้งานและรหัสผ่านของท่าน จะถือว่า <br>
        (ก) เป็นการเข้าใช้ VSPACE ที่เกี่ยวข้อง และ/หรือ ใช้บริการโดยท่าน หรือ <br>
        (ข) เป็นข้อสนเทศ ข้อมูล หรือการสื่อสารที่ประกาศ ส่งผ่าน หรือออกโดยชอบโดยท่าน และไม่ว่าเวลาใด ๆ ท่านตกลงที่จะผูกพันโดยการเข้าใช้หรือการใช้งาน VSPACE (ไม่ว่าการเข้าใช้หรือการใช้งานดังกล่าวจะได้รับอนุญาตจากท่านหรือไม่) ท่านตกลงรับผิดชอบและรับผิดแต่ฝ่ายเดียวในการกระทำดังกล่าวเสมือนว่าการเข้าใช้หรือการใช้งาน VSPACE ดังกล่าวทำหรือส่งโดยท่านเอง และท่านจะชดใช้ความเสียหายให้บริษัทฯ จนเต็มจำนวนต่อความสูญเสียหรือเสียหายใด ๆ ทั้งหมดที่เกิดจากการใช้บริการใด ๆ และ/หรือ การเข้าใช้ VSPACE ที่สามารถอ้างอิงไปยังชื่อผู้ใช้งานและรหัสผ่านของท่านได้ <br>
        3.11 บริษัทฯ สงวนสิทธิ์ในการบล็อกบัญชีผู้ใช้งาน และ/หรือ ยกเลิกข้อตกลงการใช้งานระหว่างท่านและบริษัทฯ ทั้งหมด หากบริษัทฯ ตรวจพบการใช้งานแพลตฟอร์ม VSPACE ที่ไม่เหมาะสม หรือใช้ในทางที่ผิด ซึ่งรวมถึงการใช้งานใด ๆ ที่ละเมิดข้อกำหนดการใช้บริการนี้ หรือบทบัญญัติทางกฎหมาย รวมถึง การใช้งานใด ๆ ที่ขัดต่อวัตถุประสงค์และเจตนาของบริษัทฯ การบล็อกบัญชีผู้ใช้งานดังกล่าวเป็นดุลยพินิจของบริษัทฯ โดยผู้ใช้งานที่ได้รับผลกระทบจะได้รับแจ้งเหตุผลในการบล็อกบัญชีผู้ใช้งานทางอีเมล บัญชีผู้ใช้งานที่ถูกบล็อกอาจสามารถเปิดใช้งานได้อีกครั้ง อย่างไรก็ตาม บริษัทฯ ไม่มีหน้าที่ในการเปิดใช้งานบัญชีผู้ใช้งานอีกครั้ง 
    </p>
    <h2>4.การใช้บริการ VSPACE </h2>
    <p><br>
        4.1 ในกรณีที่บริษัทฯ ดำเนินงานในฐานะแกลเลอรีเสมือนจริง บริษัทฯ ทำหน้าที่เป็นตัวกลางเพื่อให้ท่านสามารถแสดงผลงานศิลปะใด ๆ ของท่าน ให้แก่ผู้ใช้งานรายอื่นได้โดยตรง หรือเพื่อให้ท่านสามารถเข้าชมผลงานศิลปะใด ๆ ของผู้ใช้งานรายอื่นได้โดยตรง บริการของ VSPACE ไม่ได้เป็นตัวกลางในการซื้อขาย และ/หรือ ทำธุรกรรมอื่นใด และไม่ได้ทำการชักชวนหรือแนะนำการซื้อขาย และ/หรือ ทำธุรกรรมอื่นใด ซึ่งผลงานศิลปะที่จัดแสดงอยู่บน VSPACE ท่านรับทราบและตกลงว่าหากท่านทำการซื้อขาย และ/หรือ ทำธุรกรรมอื่นใดเกี่ยวกับผลงานศิลปะที่จัดแสดงอยู่บน VSPACE ธุรกรรมดังกล่าวเป็นไปตามการพิจารณาตามดุลยพินิจของท่านและความพึงพอใจส่วนบุคคลของท่านเท่านั้น และในกรณีที่ท่านทำการซื้อขาย และ/หรือ ทำธุรกรรมอื่นใดเกี่ยวกับผลงานศิลปะที่จัดแสดงอยู่บน VSPACE ดังกล่าว เป็นการทำธุรกรรมระหว่างผู้สร้างสรรค์ผลงานศิลปะและผู้ใช้งานเท่านั้น ซึ่ง VSPACE หรือบริษัทฯ จะไม่มีความรับผิดและไม่มีความสัมพันธ์ใด ๆ ในทางกฎหมายกับผู้สร้างสรรค์ผลงานศิลปะและท่านในส่วนที่เกี่ยวกับการทำธุรกรรมดังกล่าว <br>
        4.2 การนำเข้าเนื้อหา หรือผลงานศิลปะของท่านใน VSPACE สามารถทำได้ด้วยวิธีการส่งไฟล์ที่ประสงค์จะนำเข้ามาในแพลตฟอร์ม VSPACE ตามวิธีการที่บริษัทฯ กำหนด และรอการอนุมัติจากทางบริษัทฯ โดยการอนุมัติจะใช้กฎเกณฑ์ตามที่บริษัทฯ กำหนด เมื่อการพิจารณาเสร็จสิ้น บริษัทฯ จะแจ้งผลการอนุมัติให้แก่ท่านทางอีเมลที่มีการลงทะเบียนไว้กับทางบริษัทฯ หากเนื้อหา หรือผลงานศิลปะของท่านได้รับการอนุมัติ บริษัทฯ จะนำเนื้อหา หรือผลงานศิลปะดังกล่าว มาจัดเเสดงในแกลเลอรีเสมือนจริงของท่านภายในแพลตฟอร์ม VSPACE หลังจากแจ้งผลการตรวจสอบ <br>
        4.3 ท่านรับทราบและตกลงที่จะใช้บริการ VSPACE เพื่อวัตถุประสงค์ที่ชอบด้วยกฎหมาย และด้วยวิธีการที่ชอบด้วยกฎหมายเสมอและตลอดเวลา <br>
        4.4 ท่านรับทราบและตกลงว่าจะรับผิดชอบแต่เพียงผู้เดียวสำหรับเนื้อหาทั้งหมด และพฤติกรรมของตนเองบน VSPACE โดยจะไม่กระทำการใดที่เป็นการละเมิดต่อกฎหมายและข้อกำหนดการใช้บริการภายในแพลตฟอร์มของ VSPACE ในกรณีที่มีการละเมิดกฎหมาย หลักจริยธรรม ข้อกำหนดการใช้บริการเหล่านี้ หรือด้วยเหตุผลสำคัญประการอื่น บริษัทฯ ขอสงวนสิทธิในการยกเลิกบัญชีผู้ใช้งานของท่านทันที รวมทั้งลบรูปภาพและเนื้อหาทั้งหมดออกจาก VSPACE ทันทีตามที่บริษัทฯ เห็นสมควร <br>
        4.5 ท่านรับทราบและตกลงว่าการใช้บริการ VSPACE ภายใต้บัญชีผู้ใช้งานของท่าน เป็นความรับผิดชอบของท่านแต่เพียงผู้เดียว <br>
        4.6 ท่านตกลงจะไม่ใช้บริการ VSPACE เพื่อการตลาด การโฆษณา การส่งเสริมการขาย หรือวัตถุประสงค์อื่นใดที่มีลักษณะในเชิงพาณิชย์เป็นหลัก โดยไม่ได้รับความยินยอมเป็นลายลักษณ์อักษรจากบริษัทฯ ก่อน<br>
        4.7 ท่านตกลงและให้คำมั่นว่าจะไม่กระทำการใด ๆ ดังต่อไปนี้<br>
        (ก) ใช้เครื่องมือ แผนการ หรือกลอุบายใด ๆ เพื่อฉ้อโกงบริษัทฯ หรือทำให้บริษัทฯ เข้าใจผิดในสาระสำคัญ รวมถึงการแอบอ้างเป็นบุคคลอื่น หรือหน่วยงานอื่นใด หรือระบุถ้อยคำอันเป็นเท็จ หรือสร้างตัวตนปลอม หรือแสดงตนโดยหลอกลวงด้วยประการอื่นใดเกี่ยวกับความสัมพันธ์กับบุคคลหรือหน่วยงานใด ๆ <br>
        (ข) ใช้บริการหรือแพลตฟอร์มของ VSPACE เพื่อวัตถุประสงค์ที่ไม่ชอบด้วยกฎหมาย<br>
        (ค) พยายามเข้าใช้ VSPACE หรือบริการโดยไม่ได้รับอนุญาต หรือรบกวน หรือทำให้ระบบคอมพิวเตอร์หรือเครือข่ายอื่นที่เชื่อมต่อกับ VSPACE หรือบริการขัดข้องไม่ว่าด้วยประการใด ๆ <br>
        (ง) ทำกิจกรรมใด ๆ ที่เป็นภัยคุกคามต่อ VSPACE หรือบริษัทฯ หรือผู้ใช้งานรายอื่น ๆ หรือแทรกแซงการเข้าถึง การใช้ประโยชน์ หรือการใช้ VSPACE โดยผู้ใช้งานรายอื่น ๆ <br>
        (จ) อัพโหลด ส่งข้อมูลต้องห้าม หรือส่งเสริมให้มีการอัพโหลด หรือส่งข้อมูลต้องห้าม ใด ๆ ผ่านทาง VSPACE <br>
        (ฉ) สร้าง และ/หรือ ใช้บัญชีผู้ใช้งาน บน VSPACE มากกว่า 1 บัญชี <br>
        (ช) ฝ่าฝืน ละเมิด หรือไม่ปฏิบัติตามกฎหมาย บทบัญญัติที่ใช้บังคับของข้อกำหนดการใช้บริการฉบับนี้ ข้อกำหนดอื่นใดของบริษัทฯ หรือนโยบายความเป็นส่วนตัว<br>
        (ซ) ใช้ หรืออัปโหลด หรือโจมตี ในทางใดทางหนึ่ง ซึ่งซอฟต์แวร์ หรือเอกสาร ข้อมูล ใด ๆ ที่มี หรือที่มีเหตุอันควรสงสัยว่ามีไวรัส ส่วนประกอบที่ทำให้เสียหาย รหัสที่เป็นอันตราย หรือส่วนประกอบที่ทำอันตราย ซึ่งอาจทำให้ข้อมูลของ VSPACE เสียหายหรือผิดพลาดได้ หรือ กระทำการ หรือให้ความช่วยเหลือในลักษณะใด ๆ ซึ่งเป็นการทำให้เสียหาย แทรกแซง หรือรบกวนการทำงานของคอมพิวเตอร์ อุปกรณ์อิเล็กทรอนิกส์ หรือทรัพย์สินของ VSPACE หรือของบุคคลอื่น <br>
        (ฌ) เป็นสาเหตุไม่ว่าโดยตรงหรือโดยอ้อม และโดยเจตนาหรือไม่เจตนา ให้บริษัทฯ กระทำการในลักษณะใด อันเป็นการละเมิดลิขสิทธิ์ เครื่องหมายการค้า สิทธิบัตร ความลับทางการค้า หรือทรัพย์สินทางปัญญาอื่น ๆ หรือกฎหมายที่ใช้บังคับ หรือสิทธิอันมีความเป็นเจ้าของของบุคคลอื่น <br>
        (ญ) ดูถูก ล่วงละเมิด หมิ่นประมาท ข่มขู่ แอบติดตาม ก่อความรำคาญ หรือกระทำการละเมิดโดยประการอื่นใด ซึ่งสิทธิโดยชอบด้วยกฎหมายของบุคคลอื่น รวมถึงสิทธิในความเป็นส่วนตัว <br>
        (ฎ) ใช้ข้อมูลที่เก็บรวบรวมจากแอปพลิเคชัน เพื่อติดต่อกับบุคคล บริษัท หรือนิติบุคคลอื่น ๆ หรือเพื่อกิจกรรมการตลาดทางตรง เช่น การตลาดทางอีเมล การตลาดทางโทรศัพท์ การตลาดทางสื่อสังคม (Social media) และการตลาดทางตรงซึ่งเป็นการฝ่าฝืนกฎหมายที่ใช้บังคับ <br>
        (ฏ) โฆษณา โพสต์ แจกจ่าย หรือเผยแพร่เนื้อหา รูปภาพ เรื่องราว ชื่อ สื่อ หรือข้อมูลที่หยาบคาย ลามกอนาจาร ไม่เหมาะสม หรือไม่ชอบด้วยกฎหมาย <br>
        (ฐ) แก้ไข ดัดแปลง ทำการฟอร์แมตใหม่ หรือทำการวิศวกรรมย้อนกลับกับแพลตฟอร์มของ VSPACE <br>
        (ฑ) วางข้อมูลสแปม เพื่อสนับสนุนให้ข้อมูลดังกล่าวปรากฏขึ้นที่ตอนต้นของผลการสืบค้น หรือทำกิจกรรมอื่น ๆ ที่จะเป็นการแทรกแซงกลไกผลการสืบค้นของแพลตฟอร์ม VSPACE <br>
        (ฒ) ใช้บริการเพื่อดำเนินกิจกรรมทางการเงินซึ่งจำเป็นต้องได้รับการอนุญาตและ/หรือการจดทะเบียน และ/หรือต้องปฏิบัติตามกฎหมายที่เกี่ยวข้องเป็นการเฉพาะ และ <br>
        (ณ) ใช้บริการเพื่อดำเนินกิจกรรมการระดมทุน <br>
        4.8 บริษัทฯ ขอสงวนสิทธิในการพิจารณาความเหมาะสมของเนื้อหาบน VSPACE และจำกัดการดำเนินการ จำกัดการเข้าถึง ลบ ระงับ หรือดำเนินการใด ๆ ต่อเนื้อหาใด ๆ ที่บริษัทฯ เห็นว่าไม่เหมาะสม ก้าวร้าว ไม่ชอบด้วยกฎหมาย หรือเป็นที่ต้องห้ามตามข้อกำหนดการใช้บริการฉบับนี้ในเวลาใด ๆ หรืออาจก่อให้เกิดความเสียหายหรือเสื่อมเสียชื่อเสียงด้วยประการใด ๆ โดยเป็นดุลยพินิจของบริษัทฯ แต่เพียงผู้เดียว ก่อนที่บริษัทฯ จะตัดสินใจดำเนินการต่อเนื้อหาที่ไม่เหมาะสม บริษัทฯ จะพิจารณาสถานการณ์ทั้งหมด และรายละเอียดทั้งปวงของเนื้อหาดังกล่าวอย่างรอบคอบตามกฎหมายที่ใช้บังคับกับข้อกำหนดการใช้บริการฉบับนี้และนโยบายภายในของบริษัทฯ <br>
        4.9 ท่านตกลงที่จะละเว้นการกระทำการใด ๆ ที่อาจเป็นการฝ่าฝืน ซึ่งกฎหมายที่ใช้บังคับ เอกสารการจัดตั้ง เอกสารการมอบอำนาจ สัญญา สิทธิในทรัพย์สินทางปัญญา หรือสิทธิอื่น ๆ ของบุคคลภายนอก หรือการกระทำการใด ๆ ซึ่งอาจเป็นการละเมิดบุคคลที่สาม อีกทั้งท่านจะไม่ฝ่าฝืนหรือละเมิดข้อกำหนดการใช้บริการนี้ กฎ ระเบียบ เงื่อนไขและประกาศใด ๆ ของ VSPACE โดยหากเกิดการเรียกร้องสิทธิ หรือเรียกค่าเสียหายใด ๆ ท่านต้องระงับข้อพิพาทนั้นเองโดยตรง ตลอดจนต้องดำเนินการทุกประการเพื่อไม่ให้บริษัทฯ เกิดความเสียหายด้วย <br>
        4.10 บริษัทฯ ขอสงวนสิทธิ แต่ไม่ถือเป็นหน้าที่ที่จะดำเนินการดังต่อไปนี้ <br>
        (ก) ติดตามตรวจสอบ คัดกรอง หรือควบคุมกิจกรรม เนื้อหา ผลงานศิลปะ หรือเอกสารข้อมูลใด ๆ บนแพลตฟอร์ม VSPACE และ/หรือ ผ่านการให้บริการ บริษัทฯ อาจสอบสวนการฝ่าฝืนใด ๆ ในเงื่อนไขและข้อกำหนดที่อยู่ในข้อตกลงการให้บริการนี้ และอาจดำเนินการใด ๆ ตามที่เห็นสมควรโดยดุลยพินิจของบริษัทฯ แต่เพียงฝ่ายเดียว <br>
        (ข) ป้องกันหรือจำกัดการเข้าใช้งาน VSPACE และ/หรือ การใช้บริการของลูกค้า<br> 
        (ค) รายงานกิจกรรมใด ๆ ที่บริษัทฯ สงสัยว่าจะฝ่าฝืนกฎหมาย หรือ ระเบียบกฎเกณฑ์ใด ๆ ที่ใช้บังคับให้หน่วยงานที่เหมาะสมทราบ และให้ความร่วมมือกับหน่วยงานดังกล่าว และ/หรือ <br>
        (ง) ร้องขอข้อสนเทศและข้อมูลใด ๆ จากท่านอันเกี่ยวกับการใช้บริการ และ/หรือ การเข้าใช้ VSPACE ของท่านในเวลาใด ๆ และใช้สิทธิของบริษัทฯ ภายใต้ข้อนี้หากท่านปฏิเสธที่จะให้ข้อสนเทศและข้อมูลดังกล่าว หรือหากท่านให้ หรือบริษัทฯ มีเหตุให้เชื่อได้ว่าท่านให้ข้อสนเทศ และ/หรือ ข้อมูลที่ไม่ถูกต้อง ทำให้เกิดความเข้าใจผิด หรือโดยฉ้อฉล <br>
        (จ) หยุดการใช้งาน ยกเลิก ลบ ห้าม ระงับ และจำกัดการเข้าถึง VSPACE และ/หรือ บริการของและโดยบัญชีผู้ใช้งานใด ๆ ของลูกค้า และ/หรือ บุคคลใด ๆ ไม่ว่าชั่วคราวหรือถาวร โดยไม่ต้องให้เหตุผลหรือการบอกกล่าวล่วงหน้า <br>
        4.11 การใช้บริการ และ/หรือ การเข้าถึง VSPACE ของท่านยังอยู่ภายใต้บังคับนโยบายความเป็นส่วนตัวตามที่กำหนดไว้ใน […] <br>
        4.12 นอกเหนือจากข้อกำหนดการใช้บริการนี้ การใช้งานเอกสาร ข้อมูล และบริการในด้านหนึ่งด้านใดโดยเฉพาะ เอกสารข้อมูลฉบับที่ละเอียดขึ้นหรือได้รับการปรับปรุงที่เสนอโดยบริษัทฯ หรือโดยผู้รับจ้างช่วงที่บริษัทฯ กำหนด อาจจะอยู่ภายใต้บังคับเงื่อนไขและข้อกำหนดเพิ่มเติม ซึ่งจะใช้บังคับโดยมีผลสมบูรณ์ทุกประการ <br>
        4.13 หากท่านมีข้อร้องเรียนเกี่ยวกับแพลตฟอร์ม VSPACE หรือการใช้บริการ โปรดรายงานเรื่องนี้ด้วยการติดต่อเจ้าหน้าที่ของบริษัทฯ ที่ […] บริษัทฯ จะพิจารณาแก้ไขปัญหาและ/หรือจัดการเรื่องร้องเรียนโดยเร็ว โดยเป็นไปตามกฎหมายที่ใช้บังคับและนโยบายภายในของบริษัทฯ 
    </p>
    <h2>5.ความเป็นเจ้าของและสิทธิในทรัพย์สินทางปัญญา</h2>
    <p><br>
        5.1 สิทธิในทรัพย์สินทางปัญญาอื่น ๆ ทั้งปวง ซึ่งมีอยู่ใน VSPACE รวมถึงลิขสิทธิ์ เครื่องหมายการค้า ชื่อทางการค้าและธุรกิจ และโลโก้ที่ปรากฏบน VSPACE ซึ่งได้รับความคุ้มครองโดยกฎหมาย ทรัพย์สินทางปัญญาและกฎหมายที่ใช้บังคับอื่น ๆ เป็นกรรมสิทธิ์ของ อนุญาตให้แก่ หรือควบคุมโดย บริษัทฯ ผู้อนุญาตให้ใช้สิทธิของบริษัทฯ หรือผู้ให้บริการของบริษัทฯ ซึ่งบริษัทฯ สงวนสิทธิที่จะบังคับใช้สิทธิในทรัพย์สินทางปัญญาอย่างเต็มที่ตามที่กฎหมายกำหนด การใช้แพลตฟอร์ม VSPACE ของท่านมิได้เป็นการให้กรรมสิทธิ์หรือสิทธิอื่นใดใน VSPACE แก่ท่าน<br>
        5.2 บริษัทฯ ห้ามมิให้ท่านทำซ้ำ บันทึกไว้ในเครื่อง คัดลอก ทำวิศวกรรมย้อนกลับ แปลงกลับ ถอดประกอบ แยกส่วน เปลี่ยนแปลง แจกจ่าย เผยแพร่ซ้ำ จัดแสดง ออกอากาศ ทำการเชื่อมโยง ทำภาพสะท้อน เฟรม โอนย้าย พิมพ์ออก หรือส่งต่อในลักษณะใด ๆ หรือด้วยวิธีการใด หรือเก็บไว้ในระบบการค้นข้อสนเทศ หรือติดตั้งในเซิร์ฟเวอร์ระบบ หรืออุปกรณ์ โดยปราศจากความยินยอมเป็นลายลักษณ์อักษรจากบริษัทฯ หรือจากเจ้าของลิขสิทธิ์ที่เกี่ยวข้องก่อน <br>
        5.3 ไม่มีสิ่งใดใน VSPACE และในข้อกำหนดการใช้บริการนี้ จะตีความได้ว่าเป็นการอนุญาตให้ใช้สิทธิ หรือมอบสิทธิในการใช้งานไม่ว่าโดยปริยาย หรือโดยหลักกฎหมายปิดปาก หรือยินยอมให้อนุญาต หรือให้สิทธิที่จะใช้โดยประการอื่นใด (ซึ่งรวมถึงในรูปแบบแท็ก หรือลิงค์ด่วนไปเว็บไซต์อื่นใด) ซึ่งเครื่องหมายการค้าใด ๆ ที่แสดงอยู่บนหน้าบริการ โดยไม่ได้รับความยินยอมเป็นลายลักษณ์อักษรจากบริษัทฯ หรือจากเจ้าของเครื่องหมายการค้าอื่นใดที่เกี่ยวข้อง<br>
        5.4 สำหรับข้อมูลผู้ใช้งาน หรือเนื้อหาใด ๆ ซึ่งท่านนำเสนอ โพสต์ หรือจัดแสดงบน VSPACE ท่านขอรับรองและยืนยันว่าท่านมีสิทธิ หรือได้รับสิทธิ การอนุญาตให้ใช้สิทธิ ความยินยอม การอนุญาต และ/หรือ อำนาจที่จำเป็นเพื่อการให้สิทธิ ที่ให้ในข้อกำหนดการใช้บริการฉบับนี้แล้ว ท่านขอรับรองและยืนยันด้วยว่าข้อมูลผู้ใช้งาน หรือเนื้อหาดังกล่าว ท่านไม่ได้นำสิทธิในทรัพย์สินทางปัญญาหรือสิทธิที่มีความเป็นเจ้าของอื่น ๆ ของบุคคลอื่น มานำเสนอ โพสต์ หรือจัดแสดงบน VSPACE ซึ่งจะทำให้เกิดการเรียกร้องค่าเสียหายจากบริษัทฯ หรือฝ่ายอื่นใด <br>
        5.5 ท่านให้การอนุญาตแก่บริษัทฯ โดยเป็นการให้อนุญาตแบบทั่วโลก ไม่จำกัดแต่เพียงผู้เดียวสามารถให้อนุญาตช่วงได้ และไม่มีค่าสิทธิ เพื่อการใช้ การทำสำเนา การแก้ไขดัดแปลง และการจัดแสดงข้อความ เนื้อหา ไฟล์ การสื่อสาร ข้อคิดเห็น ความคิดเห็น ข้อเสนอแนะ ความคิด แนวความคิด คำถาม ข้อมูล หรือเนื้อหาอื่น ๆ ที่ท่านนำเสนอ โพสต์ หรือจัดแสดงบน VSPACE (รวมเรียกว่า "ข้อมูลผู้ใช้งาน") ด้วยการนำเสนอ โพสต์ หรือจัดแสดงข้อมูลผู้ใช้งานบน VSPACE ทั้งนี้ เพื่อวัตถุประสงค์ทางธุรกิจที่ชอบด้วยกฎหมายของบริษัทฯ รวมถึงเพื่อการจัดหา ส่งเสริม และปรับปรุงบริการ <br>
        5.6 บริษัทฯ ได้จัดให้มีช่องทางการแจ้งการละเมิดสิทธิในทรัพยสินทางปัญญา หรือเนื้อหาที่ผิดกฎหมาย โดยหากท่านหรือบุคคลใด ๆ เชื่อว่าเนื้อหา หรือข้อมูลผู้ใช้งานใด ๆ บน VSPACE ถือว่าเป็นการละเมิดสิทธิในทรัพย์สินทางปัญญา หรือเป็นเนื้อหาที่ผิดกฎหมาย โปรดแจ้งการละเมิดสิทธิในทรัพย์สินทางปัญญา หรือการพบเจอเนื้อหาผิดกฎหมาย กับตัวแทนด้านลิขสิทธิ์หรือผู้ที่รับผิดชอบที่ได้รับมอบหมายของบริษัทฯ ที่ […] ทั้งนี้ หากบริษัทฯ ได้รับแจ้งการละเมิดสิทธิในทรัพย์สินทางปัญญา หรือเนื้อหาที่ผิดกฎหมาย ไม่ว่าจากผู้ใช้งาน หรือบุคคลใด ๆ บริษัทฯ จะนำเนื้อหา หรือข้อมูลผู้ใช้งานที่เกี่ยวข้องออกจาก VSPACE เพื่อตอบสนองข้อเรียกร้องเกี่ยวกับการละเมิดสิทธิในทรัพย์สินทางปัญญา หรือข้อเรียกร้องเกี่ยวกับการรายงานถึงเนื้อหาที่ผิดกฎหมายทันที และบริษัทฯ จะระงับหรือยกเลิกการเข้าถึงบริการของผู้ใช้งาน หากผู้ใช้งานถูกพิจารณาว่าเป็นผู้กระทำผิดกฎหมาย หรือเป็นผู้ละเมิดสิทธิตามที่กฎหมายที่ใช้บังคับหรือมาตรการที่บริษัทฯ กำหนด นอกจากนี้ บริษัทฯ ขอสงวนสิทธิที่จะลบเนื้อหา หรือข้อมูลผู้ใช้งานดังกล่าว โดยไม่ต้องบอกกล่าวล่วงหน้า ทั้งนี้ ตราบเท่าที่กฎหมายที่ใช้บังคับอนุญาตไว้อย่างสูงสุด
    </p>
    <h2>6.ข้อสงวนสิทธิของบริษัทฯ</h2>
    <p><br>
        6.1 บริการ แพลตฟอร์ม VSPACE เอกสารข้อมูล และเนื้อหาใด ๆ บริษัทฯ ให้บริการในหลักเกณฑ์ “ตามที่เป็น” และ “ตามที่มีอยู่” ข้อมูล และ/หรือ ข้อสนเทศทั้งหลายที่อยู่ใน VSPACE บริการ เนื้อหา หรือเอกสารข้อมูลใด ๆ ถูกให้ไว้เพื่อใช้เป็นข้อมูลเท่านั้น ไม่มีการรับประกันและรับรองอย่างใด ๆ ไม่ว่าโดยปริยาย หรือโดยชัดแจ้ง หรือโดยบทบัญญัติใด ๆ รวมทั้งการรับประกันการไม่ละเมิดสิทธิของบุคคลภายนอก กรรมสิทธิ์ ความสามารถในการนำไปค้าขายได้ คุณภาพที่เป็นที่พอใจ หรือความเหมาะสมต่อวัตถุประสงค์อย่างหนึ่งอย่างใด ที่เกี่ยวข้องกับ VSPACE บริการ เนื้อหา หรือเอกสารข้อมูลใด ๆ โดยไม่กระทบกระเทือนต่อผลบังคับของข้อความในวรรคก่อนหน้า บริษัทฯ ไม่รับประกัน <br>
        (ก) ความถูกต้อง ความทันต่อเวลา ความเพียงพอ มูลค่าในทางพาณิชย์ หรือความครบถ้วนของข้อมูล และ/หรือข้อสนเทศทั้งหลายที่อยู่ใน VSPACE บริการ เนื้อหา หรือเอกสารข้อมูล <br>
        (ข) ว่า VSPACE บริการ เนื้อหา หรือเอกสารข้อมูลใด ๆ จะไม่เกิดการติดขัด มีความปลอดภัย หรือปราศจากความผิดพลาดหรือตกหล่น หรือข้อชำรุดบกพร่องใด ๆ ที่สามารถระบุได้จะได้รับการแก้ไข <br>
        (ค) ว่า VSPACE บริการ เนื้อหา หรือเอกสารข้อมูลใด ๆ ปราศจากไวรัสจากคอมพิวเตอร์หรือรหัสที่เป็นอันตราย รหัสที่ก่อความเสียหาย หรือทำให้เกิดข้อขัดข้อง โปรแกรม ตัวแทน หรือกลุ่มคำสั่ง หรือมาโครอื่นใดที่เป็นอันตราย ก่อความเสียหาย หรือทำให้เกิดการขัดข้อง และ <br>
        (ง) ความปลอดภัยในข้อมูลหรือเนื้อหาใด ๆ ที่ส่งโดยท่าน หรือส่งไปยังท่าน ผ่านทาง VSPACE หรือบริการ และที่ท่านยอมรับความเสี่ยงว่าข้อมูลใด ๆ ที่ส่งหรือได้รับผ่านทางบริการ หรือ VSPACE อาจจะถูกเข้าถึงโดยบุคคลภายนอกที่ไม่ได้รับอนุญาต และ/หรือ เปิดเผยโดยบริษัทฯ หรือเจ้าหน้าที่ ลูกจ้าง หรือตัวแทนของบริษัทฯ ให้แก่บุคคลภายนอกที่อ้างว่าเป็นท่าน หรืออ้างว่ากระทำการโดยได้รับมอบอำนาจจากท่าน การส่งข้อมูลทางอินเทอร์เน็ตและไปรษณีย์อิเล็กทรอนิกส์อาจจะถูกขัดขวาง ขาดการติดต่อ ล่าช้า จากความแออัดในการส่งข้อมูลทางอินเทอร์เน็ต หรือมีการส่งข้อมูลไม่ถูกต้องเนื่องจากสภาพทั่วไปของอินเทอร์เน็ต<br> 
        6.2 โดยหลักการแล้ว บริษัทฯ มุ่งมั่นที่จะให้บริการตลอด 24 ชั่วโมง แต่สิ่งนี้ไม่รวมถึงช่วงเวลาทั้งหมดของการรับส่งข้อมูล หรือเนื้อหาสูงสุด ที่ไม่อาจคาดการณ์ได้ ซึ่งส่งผลให้เซิร์ฟเวอร์ทำงานผิดปกติ รวมถึงความล้มเหลวใด ๆ ที่เกิดจากการบุกรุกที่ผิดกฎหมาย (เช่น การโจมตีด้วยการแฮ็ก) ที่ไม่สามารถป้องกันได้ด้วยมาตรการที่สมเหตุสมผล ทางเทคนิค และทางเศรษฐกิจ และไม่รวมถึงช่วงเวลาออฟไลน์ตามกำหนดการที่จำเป็น สำหรับการบำรุงรักษาและอัปเดต ในกรณีนี้ บริษัทฯ จะแจ้งให้ทราบล่วงหน้า และไม่ถือเป็นการละเมิดภาระผูกพันตามข้อกำหนดการใช้บริการของบริษัทฯ บริษัทฯ ไม่สามารถรับประกันความพร้อมใช้งานของบริการอินเทอร์เน็ตได้ตลอดเวลา หากเกิดข้อพิพาทด้านแรงงาน เหตุสุดวิสัยหรือสถานการณ์อื่น ๆ ที่อยู่นอกเหนือการควบคุมของบริษัทฯ ทำให้บริษัทฯ ไม่สามารถปฏิบัติตามภาระผูกพันตามข้อกำหนดการใช้บริการของบริษัทฯ ได้ บริษัทฯ ไม่ถือว่ามีความรับผิดชอบทางกฎหมาย <br>
        6.3 ในกรณีที่กิจกรรมใด ๆ เชื่อมโยงท่านไปยังเว็บไซต์หรือแพลตฟอร์มอื่นที่ดูแลโดยบุคคลภายนอก โดยเว็บไซต์หรือแพลตฟอร์มของบุคคลภายนอกดังกล่าวไม่ได้อยู่ภายใต้การควบคุมของบริษัทฯ บริษัทฯ ไม่รับประกันหรือรับภาระผูกพันใด ๆ ในการรับประกันความถูกต้องและประสิทธิภาพของลิงค์ เนื้อหา ผลิตภัณฑ์ หรือบริการของบุคคลภายนอกนั้น เนื้อหาหรือลิงค์ใด ๆ บนแพลตฟอร์มที่เกี่ยวข้องกับเว็บไซต์ ผลิตภัณฑ์ และบริการของบุคคลภายนอก จะไม่ถือว่าเป็นการรับรอง ข้อเสนอ หรือคำแนะนำที่จัดทำโดยบริษัทฯ หรือ VSPACE การเข้าถึงผลิตภัณฑ์ โฆษณา และ/หรือบริการอื่น ๆ จากเว็บไซต์บุคคลภายนอกจะต้องตัดสินใจโดยผู้ใช้งานแต่เพียงผู้เดียว และเป็นความเสี่ยงของผู้ใช้งานเองทั้งสิ้น โดยไม่เกี่ยวกับบริษัทฯ หรือ VSPACE <br>
        6.4 บริษัทฯ ไม่รับผิดชอบหรือรับผิดต่อท่าน สำหรับความสูญเสีย ความเสียหาย หรือการเรียกร้องใด ๆ ที่เกิดขึ้นไม่ว่าโดยตรง หรือโดยอ้อม จาก <br>
        (ก) การเข้าใช้ ใช้งาน และ/หรือ การไม่สามารถใช้งาน VSPACE หรือบริการได้ <br>
        (ข) การเชื่อถือข้อมูลหรือข้อสนเทศใด ๆ ที่มีอยู่ใน VSPACE และ/หรือ ผ่านการบริการ ท่านไม่ควรกระทำการใด ๆ กับข้อมูลหรือข้อสนเทศดังกล่าวโดยไม่ได้ตรวจสอบความถูกต้องของเนื้อหาด้วยตนเองเสียก่อน <br>
        (ค) ความผิดพลาดของท่านเอง เช่น การลืมรหัสผ่าน การอนุญาตหรือดำเนินการใด ๆ อันมีผลให้บุคคลอื่นเข้าถึงชื่อผู้ใช้งาน หรือรหัสผ่านของท่าน เพื่อใช้บัญชีผู้ใช้งานในนามของท่าน <br>
        (ง) ความขัดข้องของเครื่องแม่ข่ายหรือข้อมูลสูญหาย <br>
        (จ) ระบบ เซิร์ฟเวอร์ หรือการเชื่อมต่อใด ๆ เกิดการล้มเหลว ผิดพลาด ตกหล่น ขัดข้อง ล่าช้า มีไวรัสคอมพิวเตอร์ หรือการปองร้าย การบุกรุกโจมตีอื่น ๆ การเข้าถึงโดยไม่ได้รับอนุญาตโดยบุคคลที่สาม การทำลาย หรือรหัสที่ทำให้เกิดการขัดข้อง โปรแกรมตัวแทน หรือกลุ่มคำสั่ง หรือมาโครอื่นใด ที่เป็นอันตราย ก่อความเสียหาย หรือทำให้เกิดความผิดพลาด หรือ<br>
        (ฉ) การใช้งานหรือเข้าใช้ เว็บไซต์หรือเว็บเพจอื่นใดที่เชื่อมไว้กับแพลตฟอร์ม VSPACE แม้ว่าบริษัทฯ หรือเจ้าหน้าที่ หรือตัวแทน หรือลูกจ้างของบริษัทฯ อาจจะได้รับแจ้งหรือคาดหมายไว้แล้วถึงความเป็นไปได้ในเรื่องดังกล่าว <br>
        6.5 ความเสี่ยงจากการเข้าใจผิด ความผิดพลาด ความเสียหาย ค่าใช้จ่าย หรือการสูญเสีย ใด ๆ อันเป็นผลจากการใช้ VSPACE เป็นความเสี่ยงของท่านเองทั้งสิ้น และบริษัทจะไม่ต้องรับผิดชอบใด ๆ ในกรณีดังกล่าว <br>
        6.6 เพียงเท่าที่กฎหมายที่ใช้บังคับให้อนุญาตไว้อย่างสูงสุด ท่านตกลงว่าความรับผิดของบริษัทฯ จะจำกัดเพียงค่าธรรมเนียมที่บริษัทฯ ได้รับจากท่าน ต่อข้อเรียกร้องใด ๆ ทั้งหมดที่เกิดขึ้นจาก และเกี่ยวข้องกับข้อกำหนดการใช้บริการฉบับนี้ และจากความเสียหายโดยตรงเท่านั้น <br>
        6.7 เพียงเท่าที่กฎหมายที่ใช้บังคับให้อนุญาตไว้อย่างสูงสุด บริษัทฯ ไม่มีความรับผิดสำหรับการละเมิด หรือฝ่าฝืนข้อตกลงภายใต้ข้อกำหนดการใช้บริการฉบับนี้ ไม่ว่าทั้งหมดหรือบางส่วน การละเมิดการรับประกัน คำรับรอง หรือคำยืนยันใด ๆ โดยไม่คำนึงถึงสัญญา หรือไม่ว่าการกระทำที่เกิดขึ้นนั้นอาศัยเนื้อหาหรือข้อมูลที่รวมอยู่ใน VSPACE หรือไม่ว่าในกรณีใดก็ตาม บริษัทฯ จะไม่มีความรับผิดต่อท่านหรือบุคคลที่สามใด ๆ สำหรับการสูญเสียหรือความเสียหายใด ๆ ไม่ว่าจะเป็นค่าเสียหายที่เกิดจากพฤติการณ์พิเศษ ค่าเสียหายทางอ้อม หรือค่าเสียหายที่กำหนดเพื่อการลงโทษ หรือค่าเสียหายที่เป็นผลสืบเนื่อง ซึ่งรวมถึงแต่ไม่จำกัดเพียงจากกรณีดังต่อไปนี้ <br>
        (ก) การสูญเสียการใช้ประโยชน์ <br>
        (ข) การสูญเสียผลกำไร <br>
        (ค) การสูญเสียรายได้ <br>
        (ง) การสูญหายของข้อมูล<br>
        (จ) การสูญเสียค่าความนิยม <br>
        (ฉ) ความเสียหายต่อชื่อเสียงทางธุรกิจ         
    </p>
    <h2>7.ความรับผิดชอบของท่าน</h2>
    <p>โดยเป็นไปตามข้อกำหนดภายใต้กฎหมายที่ใช้บังคับ ท่านตกลงรับผิดชดใช้ ป้องกัน และปกป้องบริษัทฯ และพนักงาน เจ้าหน้าที่ กรรมการ ผู้รับจ้าง ผู้ถือหุ้น ผู้จัดหา ผู้ขาย ผู้ให้บริการ บริษัทแม่ บริษัทย่อย บริษัทในเครือ ตัวแทน ผู้สืบสิทธิ และผู้รับโอนของบริษัทฯ ทั้งในปัจจุบัน และในอนาคต จากข้อเรียกร้อง ความเสียหาย คำชี้ขาด คำพิพากษา ความสูญเสีย ความรับผิด ภาระผูกพัน ค่าปรับ ดอกเบี้ย ค่าธรรมเนียม ค่าใช้จ่าย (รวมถึง แต่ไม่จำกัดเพียงค่าขึ้นศาล ค่าใช้จ่ายในการระงับข้อพิพาท และค่าใช้จ่ายในการติดตามการรับผิดชดใช้ และการประกันภัย) ที่ีเกิดขึ้นจริง หรือที่มีการกล่าวอ้างทั้งหมด ทุกประเภทและไม่ว่าในลักษณะใดก็ตาม และไม่ว่าเป็นที่ทราบหรือไม่เป็นที่ทราบ มีการคาดหมายไว้ล่วงหน้าหรือไม่ได้คาดหมายไว้ล่วงหน้า ถึงกำหนดชำระแล้วหรือยังไม่ถึงกำหนดชำระ หรือเป็นที่สงสัยหรือไม่เป็นที่สงสัย และไม่ว่าโดยฉ้อฉล โดยสัญญา หรือโดยประการอื่นใด (รวมเรียกว่า "ข้อเรียกร้อง") รวมถึง แต่ไม่จำกัดเพียง ความเสียหายต่อทรัพย์สิน หรือการเสียหายส่วนบุคคล ซึ่งมีสาเหตุจาก เกิดขึ้นจาก หรือเกี่ยวข้องกับ <br>
        (ก) การที่ท่านใช้ VSPACE ในทางที่ผิด <br>
        (ข) การที่ท่านละเมิดข้อกำหนดการใช้บริการฉบับนี้ ไม่ว่าทั้งหมดหรือบางส่วน หรือฝ่าฝืนกฎหมายที่ใช้บังคับใด ๆ <br>
        (ค) การที่ท่านละเมิดหรือฝ่าฝืนสิทธิของบุคคลที่สาม รวมถึงผู้ใช้งานรายอื่น หรือผู้ให้บริการซึ่งเป็นบุคคลที่สาม หรือ <br>
        (ง) การที่ท่านละเมิดสิทธิในทรัพย์สินทางปัญญาของบุคคลที่สามใด ๆ ในทันทีที่ท่านทราบถึงข้อเรียกร้องหรือคดีความดังกล่าว ท่านต้องแจ้งให้บริษัทฯ ทราบถึงข้อเรียกร้องของบุคคลภายนอกทันที บริษัทฯ ขอสงวนสิทธิที่จะดำเนินการใด ๆ ที่จำเป็นเพื่อปกป้องบริษัทฯ จากความเสียหายใด ๆ ซึ่งจะได้รับการชดใช้จากท่าน ด้วยค่าใช้จ่ายของท่าน ท่านตกลงที่จะร่วมมือกับบริษัทฯ ในการต่อสู้ข้อเรียกร้องดังกล่าว การรับผิดชดใช้นี้เป็นการเพิ่มเติม และไม่แทนที่การแก้ไขเยียวยาความเสียหายอื่นใดที่บริษัทฯ อาจมีอยู่ตามกฎหมายที่ใช้บังคับใด ๆ สัญญา หรือโดยประการอื่นใด
    </p>
    <h2>8.การยกเลิก</h2>
    <p>โดยดุลพินิจของบริษัทฯ แต่เพียงฝ่ายเดียว และไม่ว่าจะได้บอกกล่าวไปยังท่านหรือไม่ บริษัทฯ อาจยกเลิกการใช้งานแพลตฟอร์ม VSPACE และ/หรือ บริการของท่าน และ/หรือ ระงับชื่อผู้ใช้งานและรหัสผ่านของท่าน โดยมีผลทันที บริษัทฯ อาจห้ามการเข้าใช้แพลตฟอร์ม VSPACE และ/หรือ บริการ (หรือส่วนหนึ่งส่วนใด) ไม่ว่าด้วยเหตุผลใด ๆ ก็ตาม รวมทั้งเนื่องจากการกระทำผิดเงื่อนไขใด ๆ ในข้อกำหนดการใช้บริการนี้ หรือเมื่อบริษัทฯ เชื่อว่าท่านได้ฝ่าฝืน หรือกระทำการที่ไม่สอดคล้องกับเงื่อนไขหรือข้อกำหนดใด ๆ ที่กำหนดไว้ในข้อกำหนดการใช้บริการนี้ หรือหากบริษัทฯ หรือหน่วยงานที่กำกับดูแลใด ๆ เห็นว่าเป็นการไม่เหมาะสมที่จะให้บริการเกี่ยวกับแพลตฟอร์ม 
    </p>
    <h2>9. ข้อกำหนดทั่วไป</h2>
    <p><br> 9.1 คำบอกกล่าว: บริษัทฯ อาจส่งคำบอกกล่าวโดยทางอีเมลหรือโพสต์บน VSPACE ด้วยการให้ที่ีอยู่อีเมล โดยท่านได้ตกลงที่จะรับการติดต่อทางที่อยู่อีเมลดังกล่าว เพื่อให้มั่นใจว่าท่านได้รับการติดต่อสื่อสารของบริษัทฯ ทั้งหมด ท่านตกลงที่จะดำเนินการให้ที่อยู่อีเมลของท่านเป็นปัจจุบัน และจะแจ้งให้บริษัทฯ ทราบทันทีหากมีการเปลี่ยนแปลงใด ๆ ท่านตกลงว่าการติดต่อสื่อสารใด ๆ ที่ส่งถึงที่อยู่อีเมลของท่านซึ่งระบุอยู่ในบันทึกระบบของบริษัทฯ จะถือว่ามีผลสมบูรณ์ คำบอกกล่าวที่ส่งทางอีเมลจะมีผลเมื่อส่ง และคำบอกกล่าวที่ส่งให้ด้วยการโพสต์บน VSPACE จะมีผลเมื่อโพสต์ บรรดาคำบอกกล่าว หนังสือติดต่อและเอกสารที่ส่งถึงบริษัทฯ ทางไปรษณีย์ลงทะเบียน อีเมล หรือส่งโดยให้คนนำส่งโดยตรง จะถือว่าบริษัทฯ ได้รับแล้วโดยชอบ หากส่งไปยังอาคารหรือที่ีอยู่ซึ่งระบุข้างล่างนี้ ถึง [ฝ่าย…] บริษัท ปตท. จำกัด (มหาชน) เลขที่ […] อีเมล […] <br>
        9.2 การแก้ไขเพิ่มเติมและการเปลี่ยนแปลงข้อกำหนดการใช้บริการ: บริษัทฯ ขอสงวนสิทธิที่จะเปลี่ยนแปลง แก้ไขข้อกำหนดการใช้บริการฉบับนี้ในเวลาใด ๆ โดยเป็นดุลยพินิจของบริษัทฯ แต่เพียงผู้เดียว ท่านตกลงและเข้าใจว่า ด้วยการเข้าถึงและใช้แพลตฟอร์ม VSPACE นั้น ท่านจะผูกพันตนโดยการแก้ไขเปลี่ยนแปลงข้อกำหนดการใช้บริการฉบับบนี้ที่มีขึ้นในภายหน้า และจะถือว่าท่านได้ตกลงตามข้อกำหนดการใช้บริการที่มีการเปลี่ยนแปลง แก้ไข หรือปรับปรุงแล้ว บริษัทฯ ขอให้ท่านตรวจสอบข้อกำหนดการใช้บริการฉบับนี้อย่างสม่ำเสมอ เพื่อให้มั่นใจว่าท่านเข้าใจข้อกำหนดที่เกี่ยวข้องในเวลาที่ท่านใช้แพลตฟอร์ม VSPACE<br> 
        9.3 การโอนสิทธิหรือการมอบหมาย: ท่านไม่อาจโอนหรือมอบหมายสิทธิหรือภาระผูกพันไม่ว่าในลักษณะใด ให้แก่บุคคลภายนอกใด ๆ ได้ แต่ทั้งนี้ บริษัทฯ อาจทำการโอนหรือมอบหมายได้โดยไม่ต้องบอกกล่าวและไม่มีข้อจำกัด รวมถึงแต่ไม่จำกัดเพียง การโอนหรือมอบหมายให้แก่นิติบุคคลภายในกลุ่มบริษัท หรือผู้สืบสิทธิในธุรกิจใด ๆ ที่เกี่ยวข้องกับธุรกิจของบริษัทฯ หรือเกี่ยวข้องกับ VSPACE <br>
        9.4 การทำสัญญาช่วง: บริษัทฯ สงวนสิทธิที่จะมอบหมายหรือทำสัญญาช่วงการปฏิบัติหน้าที่ใด ๆ ของบริษัทฯ เกี่ยวกับแพลตฟอร์ม VSPACE และ/หรือ การบริการ และสงวนสิทธิที่จะใช้ผู้ให้บริการ ผู้รับเหมาช่วง และ/หรือตัวแทนรายใดตามเงื่อนไขที่บริษัทฯ เห็นว่าเหมาะสม <br>
        9.5 การคุ้มครองชั่วคราว: บริษัทฯ อาจขอความคุ้มครองชั่วคราว หากบริษัทฯ พิจารณาโดยสุจริตแล้ว เห็นว่าการผิดเงื่อนไขหรือการไม่ปฏิบัติตามข้อกำหนดนั้น จะสามารถเยียวยาได้โดยเหมาะสมและเพียงพอ ด้วยคำสั่งห้ามชั่วคราวหรือการคุ้มครองชั่วคราวด้วยวิธีอื่นเท่านั้น <br>
        9.6 โมฆะแยกส่วน: ถ้าในเวลาใดก็ตาม บทบัญญัติใดของข้อกำหนดการใช้บริการฉบับนี้ เป็นโมฆะ หรือกลายเป็นไม่ชอบด้วยกฎหมาย ไม่สมบูรณ์ หรือใช้บังคับมิได้ในประการใด ๆ ตามกฎหมาย ความชอบด้วยกฎหมาย ความสมบูรณ์ หรือการใช้บังคับได้ของบทบัญญัติที่เหลือ รวมทั้งความชอบด้วยกฎหมาย ความสมบูรณ์ หรือการใช้บังคับได้ตามกฎหมายของบทบัญญัติดังกล่าว จะไม่ได้รับผลกระทบหรือเสื่อมเสียไปแต่ประการใด<br> 
        9.7 กฎหมายที่ใช้บังคับและการระงับข้อพิพาท: โดยไม่คำนึงถึงสถานที่ลงนาม หรือสถานที่ปฏิบัติตามข้อกำหนดการใช้บริการฉบับนี้ ข้อกำหนดการใช้บริการฉบับนี้ให้บังคับ ตีความ และบังคับใช้ตามกฎหมายไทย และระงับข้อพิพาทโดยศาลที่มีเขตอำนาจในประเทศไทย<br>
        9.8 เหตุสุดวิสัย: มิให้ถือว่าบริษัทฯ ทำผิดข้อกำหนดการใช้บริการฉบับนี้ เนื่องจากการไม่ปฏิบัติตามภาระผูกพันของบริษัทฯ หรือการพยายามแก้ไข การฝ่าฝืนใด ๆ มีความล่าช้า หรือถูกขัดขวางอันเนื่องมาจากเหตุสุดวิสัย 9.9 การไม่สละสิทธิ: หากบริษัทฯ ไม่บังคับ หรือล่าช้าในการบังคับสิทธิหรือบทบัญญัติใดของข้อกำหนดการใช้บริการฉบับนี้ มิให้ถือหรือตีความว่าเป็นการสละสิทธิที่จะใช้หรือบังคับบทบัญญัติดังกล่าวในอนาคต <br>
        9.10 การมีผลบังคับใช้ต่อไป: ท่านตกลงว่าข้อกำหนดทุกข้อจะมีผลบังคับต่อไปภายหลังจากที่ข้อกำหนดฉบับนี้สิ้นสุดลง เว้นแต่โดยสภาพไม่สามารถมีผลต่อไปได้ <br>
        9.11 ลำดับความสำคัญของเอกสาร: หากมีข้อความใดในข้อกำหนดการใช้บริการ VSPACE นี้ขัดหรือแย้งกับข้อกำหนดการใช้บริการเฉพาะ ตามที่กำหนดในข้อกำหนดการใช้บริการเฉพาะบริการที่เกี่ยวข้อง (specific services) ให้ข้อกำหนดการใช้บริการเฉพาะบริการที่เกี่ยวข้องนั้นมีผลบังคับในส่วนที่ขัดหรือแย้งกับข้อกำหนดการใช้บริการ VSPACE นี้<br>
        9.12 สกุลเงิน: เงินที่อาจอ้างถึงภายใต้ข้อกำหนดการใช้บริการนี้คือเงินบาทไทย <br>
        9.13 ภาษาที่ใช้: การแปลข้อกำหนดการใช้บริการฉบับนี้ ไม่ว่าภาษาใดก็ตาม เป็นการจัดทำขึ้นเพื่ออำนวยความสะดวกของผู้ใช้บริการเท่านั้น ไม่ได้มีเจตนาใด ๆ ที่จะปรับเปลี่ยนรายละเอียดข้อกำหนดการใช้บริการ ในกรณีที่มีข้อความขัดแย้งกันระหว่างฉบับภาษาไทยและภาษาอื่น ๆ ที่ไม่ใช่ภาษาไทย ให้ยึดข้อความตามภาษาไทย
    </p>
</body>
</html>